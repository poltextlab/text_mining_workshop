1999. évi LIX. törvény

a helyi önkormányzatok 1999. évi új címzett támogatásáról, a helyi önkormányzatok címzett és céltámogatási rendszeréről szóló 1992. évi LXXXIX. törvény kiegészítéséről, valamint az államháztartásról szóló 1992. évi XXXVIII. törvény módosításáról  [LÁBJEGYZET_1] 

Az Országgyűlés a helyi önkormányzatok címzett és céltámogatási rendszeréről szóló 1992. évi LXXXIX. törvény (a továbbiakban: Cct.) 3. §-ában foglaltak alapján a helyi önkormányzatok 1999. évi új címzett támogatásáról, egyes címzett támogatással folyamatban lévő beruházások - törvényi változásból eredő - többletköltségével összefüggő eredeti döntései módosításáról, a Cct., valamint az államháztartásról szóló 1992. évi XXXVIII. törvény (a továbbiakban: Áht.) módosításáról a következő törvényt alkotja:
1. § A helyi önkormányzatok részére a támogatás szempontjából új beruházásaikhoz az 1999-ben és az azt követő években járó címzett támogatást önkormányzatonként és beruházásonként az 1. számú melléklet tartalmazza.
2. § Nem részesülnek címzett támogatásban a 2. számú mellékletben felsorolt önkormányzati beruházások.
3. § A Cct. 3. §-ának (7) bekezdése alapján - törvényi változásból eredően a támogatásban részesülő beruházással ellátandó feladat jelentős változása miatt - a folyamatban lévő beruházásokkal kapcsolatos eredeti döntések a 3. számú melléklet szerint módosulnak.
4. § A Cct. 16. §-a (1) bekezdésében foglalt rendelkezés nem vonatkozik a 3. §-ban meghatározott helyi önkormányzati beruházásokra.
5. § (1) A Cct. 9. §-ának (2) bekezdése helyébe a következő rendelkezés lép:
„(2) A tárgyév június 30-áig lemondással, visszafizetéssel és elvonással felszabaduló címzett és céltámogatás, valamint az előző év december 31-éig a működésképtelenné vált helyi önkormányzatok kiegészítő támogatására és a céljellegű decentralizált támogatás éves költségvetési törvényben meghatározott vis maior tartalékára fel nem használt összeg az egyes címzett támogatással folyamatban lévő beruházások - e törvény 3. § (7) bekezdése szerinti - többletköltségeire, a tárgyévi előirányzatból ki nem elégíthető, de a feltételeknek megfelelő - a szennyvízelvezetés és -tisztítás céljaira benyújtott -, az igénykielégítési sorrendben következő céltámogatási igények kielégítésére fordítható. Ez utóbbiról a Belügyminisztérium és a Pénzügyminisztérium kiegészítő jegyzéket tesz közzé. Ha a címzett és céltámogatási igények kielégítése során a következő év terhelése a tárgyév címzett és céltámogatási előirányzatának 90%-át nem haladja meg, akkor a felszabaduló és elosztásra kerülő összeg a kiegészítő jegyzékben feltüntetett beruházások első évi ütemére nyújt fedezetet. Ha a címzett és céltámogatási igények kielégítése során a következő év terhelése a tárgyév címzett és céltámogatási előirányzatának 90%-át meghaladja, az e fölöttieknél a kiegészítő jegyzékben feltüntetett beruházások évenkénti céltámogatásainak teljes fedezete a felszabaduló és elosztásra kerülő összeg. A kiegészítő jegyzék közzétételét követően a tárgyévben ki nem elégített igények érvényüket veszítik. A tárgyév július 1-jétől lemondással, a 14. § (7) és (9) bekezdése szerinti elvonással, valamint a 14. § (8) bekezdése, a 16. § (2)-(3) bekezdése és a 19. § (1) bekezdése szerint, továbbá az Állami Számvevőszék vizsgálata miatt visszafizetéssel felszabaduló, illetve a visszafizetett összeggel azonos - maradványt növelő - előirányzat szükség szerint felhasználható a működésképtelenné vált helyi önkormányzatok kiegészítő támogatására, valamint a céljellegű decentralizált támogatás
éves költségvetési törvényben meghatározott vis maior tartalékra.”
(2) A Cct. a következő 21/B. §-sal egészül ki:
„21/B. § A központi támogatásban 1998. évben első ízben részesült beruházásoknál a kivitelezés megkezdésére huszonnégy hónap áll az önkormányzatok rendelkezésére. E beruházások tervezett befejezéséhez és a végelszámolásukhoz kötődő feladatok és határidők egy évvel későbbre tolódnak. A határidő változások miatt az önkormányzatokat további központi támogatás nem illeti meg.”
6. § Az Áht. 101. §-ának (4) bekezdése helyébe a következő rendelkezés lép:
„(4) A helyi önkormányzatokat a helyi önkormányzatok címzett és céltámogatási rendszeréről szóló 1992. évi LXXXIX. törvény szerint megillető, az előző években fel nem használt címzett és céltámogatások, valamint a céljellegű decentralizált támogatás előirányzatának a (3) bekezdésben foglaltak szerint igénybevételre kerülő összegével a pénzügyi teljesítés előtt, továbbá a döntéssel le nem kötött előirányzat maradvánnyal és a helyi önkormányzatok által a tárgyévet megelőzően igénybe vett címzett és céltámogatásnak a tárgyév első félévében visszafizetett összegével a helyi önkormányzatok címzett és céltámogatásának a központi költségvetésben megtervezett tárgyévi előirányzatát meg kell növelni. A helyi önkormányzatok által a tárgyévet megelőzően igénybe vett címzett és céltámogatásnak a tárgyév második félévében visszafizetett és a működésképtelenné vált helyi önkormányzatok kiegészítő támogatására, valamint a céljellegű decentralizált támogatás éves költségvetési törvényben meghatározott vis maior tartalékára felhasznált összege, a működésképtelenné vált helyi önkormányzatok kiegészítő támogatási előirányzatát, valamint a céljellegű decentralizált támogatás tárgyévi költségvetési törvényben meghatározott vis maior tartalékának előirányzatát, a fel nem használt összeg pedig a címzett és céltámogatás előirányzatát növeli. A termelő infrastrukturális feltételekben meglevő területi fejlettségi különbségek mérséklésére, a területfejlesztési szempontból kedvezményezett térségek helyi önkormányzatai részére előirányzott állami támogatásnak, a tárgyévet megelőző évek maradványaiból a tárgyévben igénybe vett összegével a központi költségvetésben megtervezett tárgyévi ilyen célú előirányzatot meg kell növelni.”
7. § (1) Ez a törvény a kihirdetése napján lép hatályba.
(2) Az e törvény 5. §-ának (2) bekezdésével megállapított rendelkezést alkalmazni kell a címzett támogatásoknál 1999. február 27-én, a céltámogatásoknál 1999. június 9-én jogosultságát elvesztett támogatásokra, továbbá a Cct. 14. §-a (1) bekezdésének c) pontjára, a 14. §-a (4) bekezdésének c) pontjára, valamint a 14. §-ának (7) bekezdésére.
(3) Az e törvény 6. §-ával megállapított, az Áht. 101. §-ának (4) bekezdésében foglalt rendelkezésre a Magyar Köztársaság 1999. évi költségvetéséről szóló 1998. évi XC. törvény 120. §-ának (10) bekezdésében foglaltakat is alkalmazni kell.

1. számú melléklet az 1999. évi LIX. törvényhez

Az 1999. évi új címzett támogatási javaslat

Ezer forintban
Sor-szám			Ágazat, önkormányzat			Az igény megnevezése	Beruházás összköltsége	Ebből	Az igényelt támogatás ütemezése
saját forrás	igényelt támogatás	1999	2000	2001	2002	2003
1.			Bács-Kiskun Megyei Önkormányzat			Óvoda és Speciális Tantervű Ált. Iskola, Nevelési Tanácsadó (fogyatékos gyermekeket nevelő regionális intézmény) építése, B változat	480 000	74 000	406 000	15 000	83 000	200 000	108 000
2.			Békés Megyei Önkormányzat			Nagyszénási Módszertani Szociális Otthon: főépület rekonstrukciója és Őszikék Nyugdíjas Panzió fejlesztése	391 944	78 389	313 555	95 360	95 360	95 360	27 475
3.			Békés Megyei Önkormányzat			Pándy Kálmán Megyei Kórház: új központi orvosi ellátó épület létesítése (sürgősségi ellátás, képalkotó diagnosztika, központi laboratórium, izotóplaboratórium, központi sterilező, ágy- és matracfertőtlenítő)	1 900 000	190 000	1 710 000	80 000	599 500	640 000	290 000	100 500
4.			Budapest Főváros			Vámosmikolai Idősek Otthona bővítéses rekonstrukciója	699 000	175 000	524 000	150 000	209 294	164 706
5.			Csongrád Város			Batsányi János Gimnázium és Szakközépiskola bővítése kollégiummal, tornateremmel, kiszolgáló helyiségekkel, tantermekkel, melegítőkonyhával és étteremmel, C változat	324 576	64 915	259 661	15 000	244 661
6.			Esztergom			Kőrösy László középiskolai kollégium rekonstrukciója	212 000	10 000	202 000	50 000	100 000	52 000
7.			Hajdúsámson			II. Rákóczi F. Általános Iskola rekonstrukciója és bővítése (tantermek, foglalkoztatók, könyvtár, konyha, étterem, tornaterem és kiszolgáló helyiségek), B változat	1 152 000	188 000	964 000	165 000	250 000	324 000	225 000
8.			Heves Megyei Önkormányzat			Heves Megyei Módszertani (értelmi fogyatékosokat és időskorúakat ellátó) Otthon, Bélapátfalva: lapostetős épületekre magastető építése	210 000	21 000	189 000	63 000	63 000	63 000
9.			Hódmezővásárhely			Erzsébet Kórház Kakasszéki Reuma és Rehabilitációs Osztály: főépület és konyha bővítéses rekonstrukciója	565 900	56 590	509 310	70 000	200 000	175 000	64 310
10.			Jász-Nagykun-Szolnok Megyei Önkormányzat			A megyei Szakképző Iskola és Kollégium, valamint a Szolnok városi kollégium 5. sz. intézményegysége elhelyezési feltételeinek korszerűsítése gyermekvárosi épület rekonstrukciójával és bővítésével, A változat	628 330	15 000	613 330	30 000	180 000	403 330
11.			Kaposvár			Táncsics Mihály Gimnázium teljes rekonstrukciója, A változat	228 000	22 800	205 200	10 000	95 000	100 200
12.			Karcag			Kátai Gábor Kórház: a hotelszárny részleges komfortosítása, a sürgősségi ellátás fejlesztése, infrastrukturális rekonstrukció	2 020 000	20 000	2 000 000	90 000	362 000	470 000	454 000	624 000
13.			Kiskunfélegyháza			Kossuth u.-Bajcsy-Zsilinszky u. csapadékvízcsatorna hálózat építés, I. változat	403 748	201 874	201 874	122 000	79 874
14.			Kőtelek			Belterületi vízrendezés, I. változat	250 311	134 527	115 784	78 000	37 784
15.			Mezőberény			Német Kéttannyelvű Petőfi Gimnázium és Kollégium rekonstrukciója és bővítése tornateremmel, tantermekkel és előadókkal (új képzési célok feltételeinek kialakításához), B változat	336 000	67 000	269 000	15 000	120 000	134 000
16.			Miskolc			Diósgyőri Városi Kórház rekonstrukciója (idegosztály, központi sterilizáló, baleseti ambulancia, szülészet, és a Semmelweis Kórházzal közös élelmezés)	1 586 994	226 801	1 360 193	70 000	600 000	560 000	130 193
17.			Mohács			Városi Kórház rekonstrukciója (műtőblokk, diagnosztika, sürgősségi osztály)	260 000	30 000	230 000	90 000	140 000
18.			Mórahalom			Többfunkciós oktatási és kulturális intézmény kialakítása körzeti Móra Ferenc Általános Iskola bővítésével (tantermekkel, többcélú közösségi térrel), A változat	224 000	20 000	204 000	10 000	120 000	70 000	4 000
19.			Pálháza			Térségi Művelődési Központ és Könyvtár létesítése az általános iskola átalakításával, bővítésével, A változat	267 627	80 288	187 339	10 000	177 339
20.			Pápa			Gróf Eszterházy Kórház fejlesztése (az új épületben: sürgősségi betegfelvétel, központi sterilizáló, nőgyógyászati részleg, központi műtőblokk, intenzív, valamint nyaktag építése a régi épülethez)	1 041 342	50 000	991 342	100 000	400 000	372 000	119 342
21.			Pest Megyei Önkormányzat			Törökbálinti Tüdőgyógyintézet rekonstrukciója	680 000	109 000	571 000	100 000	308 000	163 000
22.			Siófok			Középiskolai kollégium kialakítása vásárolt épület rekonstrukciójával	289 950	83 950	206 000	20 000	160 000	26 000
23.			Somogy megye			Megyei és Városi Könyvtár épületének rekonstrukciója, bővítése (gyermekkönyvtár, olvasó, raktár, tetőtérben zenei részleg elhelyezése)	280 000	5 000	275 000	65 000	165 000	45 000
24.			Szabolcs-Szatmár-Bereg megye			Móricz Zsigmond Színház rekonstrukciója, belső átalakítása, hang, fény- és színháztechnikai berendezések rekonstrukciója, transzformátorház bontásával parkoló kialakítása, Nyíregyháza, B változat	1 200 000	0	1 200 000	150 000	550 000	500 000
25.			Szabolcs-Szatmár-Bereg Megyei Önkormányzat			Tarpai Ápoló-Gondozó Otthon fejlesztése	368 415	42 000	326 415	91 640	92 346	136 934	5 495
26.			Tamási			Vályi Péter Szakmunkásképző Intézet és Szakközépiskola bővítése (oktató helyiségek, aula galériával, tornaterem, kollégium, konyha, étkező építése)	1 264 734	0	1 264 734	35 000	135 000	244 965	487 920	361 849
27.			Tiszatenyő			Új 8 tantermes Általános Iskola építése tornateremmel és kiszolgáló helyiségek építésével, súlyos műszaki állapotú zsúfolt régi iskola kiváltására, I. változat	310 000	15 000	295 000	15 000	150 000	130 000
28.			Tolna Megyei Önkormányzat			Szekszárd, Ady Endre Középiskola, Szakiskola és Kollégium rekonstrukciója és bővítése tantermekkel, A változat	626 000	31 300	594 700	30 000	300 000	264 700
29.			Nagykanizsa			Új városi könyvtár építése az életveszélyessé vált nem megfelelő elhelyezési feltételek kiváltására, az ideiglenes elhelyezés megszüntetésére	917 841	91 784	826 057	25 000	519 702	281 355
30.			Vas Megyei Önkormányzat			Megyei Levéltár rekonstrukciója és átalakítása (munkaszobák, kutatótermek, konferenciaterem létesítése), bővítése új raktárépület építésével és telekvásárlással, Szombathely, B-II. változat	1 038 642	25 000	1 013 642	140 000	250 000	585 805	37 837

2. számú melléklet az 1999. évi LIX. törvényhez

Az 1999. évre benyújtott és elutasításra javasolt támogatási igények

Ezer forintban
Sor-szám			Ágazat, önkormányzat			Az igény megnevezése	Beruházás összköltsége	Ebből	Az igényelt támogatás ütemezése	Meg-jegyzés
saját forrás	igényelt támogatás	1999	2000	2001	2002	2003
1.			Budapest Főváros			Bajcsy-Zs. Kórház: új diagnosztikai és műtéti tömb létesítése	7 624 080	1 524 820	6 099 260	151 340	810 000	2 063 500	2 662 900	411 520	2
2.			Doboz			Általános iskolai tornaterem építése edzőteremmel, kiszolgáló helyiségekkel, nézőtérrel	288 875	57 775	231 100	37 900	90 000	103 200			1
3.			Fejér Megyei Önkormányzat			Szent György Kórház rekonstrukciója (szülészet-nőgyógyászat kialakítása a volt sebészeti épületben, gyermekosztály, belgyógyászat, „B” épületben liftépítés „C” épületben nyílászáró-csere)	1 447 000	100 000	1 347 000	70 000	302 000	478 000	497 000		1
4.			Győr			Győrszentiván városrész csapadékvíz elvezetése	340 000	170 000	170 000	55 000	115 000			0	2
5.			Kalocsa			Városi Kórház-Rendelőintézet rekonstrukciója	2 887 000	90 000	2 797 000	145 000	290 000	1 163 000	1 199 000		2
6.			Kazincbarcika			Városi Kórház rekonstrukciója	3 608 734	0	3 608 734	1 635 884	1 077 027	895 823			1
7.			Mosonmagyaróvár			Karolina Kórház bővítéses rekonstrukciója	3 785 000	150 000	3 635 000	60 000	1 380 000	1 205 000	990 000		2
8.			Siklós			Városi Kórház: új műtőblokk építése	193 000	15 000	178 000	40 000	138 000				1
9.			Soltvadkert			Városi Kulturális Központ (többfunkciós közösségi ház) létesítése meglévő épület bővítésével, átalakításával, korszerűsítésével (díszterem, könyvtár, mozi, klubhelyiség, iroda, kiszolgáló helyiségekkel)	207 500	51 875	155 625	11 250	144 075				2
10.			Szerencs			Szerencsi Szakmunkásképző és Szakközépiskola rekonstrukciója és bővítése (9-10. osztály okt. bev., okt. szerkezetváltás a bővülő szakmák oktatási feltételeinek megteremtése), I. változat	748 078	74 808	673 270	50 000	100 000	354 370	100 000	68 900	1
11.			Tolna Megyei Önkormányzat			Megyei Kórház rekonstrukciója (belgyógyászat „B” és „C” épület)	3 640 000	0	3 640 000	730 000	1 160 000	1 080 000	670 000		1
12.			Veszprém Megyei Önkormányzat			Csolnoky Ferenc Megyei Kórház rekonstrukciója („A” épület)	544 056	156 000	388 056	122 500	265 556				2
13.			Zala Megyei Önkormányzat			Megyei Kórház átfogó rekonstrukciója (infektológia „Zöld” épület északi traktus, belgyógyászat, ápolási részleg, pszichiátria, fizioterápia, neurológia, szemészet, bőrgyógyászat, metszettár, energiarekonstrukció)	4 320 830	204 000	4 116 830	249 550	2 392 020	1 475 260			1
Elutasítás indoka:
1 Nem felel meg a jogszabályi feltételeknek.
2 Költségvetési fedezet hiánya.

3. számú melléklet az 1999. évi LIX. törvényhez

1. A helyi önkormányzatok 1994. évi új induló címzett támogatásáról, továbbá a Cct. kiegészítéséről szóló - az 1997. évi CL. törvénnyel módosított - 1994. évi XXVI. törvény 1. számú mellékletének 23. sora az alábbiak szerint módosul:
Ezer forintban
Sor-szám			Az önkormányzat neve			Az igény megnevezése	Beruházás összes költsége	Ebből	Az igényelt támogatás éves ütemezése
önkorm.saját forrása	igényelt támogatás	1994	1995	1996	1997	1998	1999	2000
23.			Tolna Megyei Önkormányzat			Megyei Kórház rekonstrukciója (új műtő és diagnosztikai tömb ép.)	4 678 263	223 000	4 455 263	52 000	200 000	900 000	1 683 263	0	1 500 000	120 000
2. A helyi önkormányzatok 1996. évi új induló címzett támogatásáról szóló 1996. évi XLVI. törvény 1. számú mellékletének 7. sora az alábbiak szerint módosul:
Ezer forintban
Sor-szám			Az önkormányzat neve			Az igény megnevezése	A beruházás összes költsége	Ebből	Az igényelt támogatás éves ütemezése
önkorm.saját forrása	igényelt támogatás	1996	1997	1998	1999	2000
7.			Baranya Megyei Önkormányzat			Megyei Kórház rekonstrukciója [„C” épület: központi műtőblokk, intenzív, sürgősségi stb.; Tüdőgyógyintézet fűtésrekonstrukciója; „T” épület (járóbeteg-ellátás); konyha]	1 320 330	260 330	1 060 000	82 000	334 000	84 000	140 000	420 000
3. A helyi önkormányzatok 1997. évi új induló címzett támogatásáról szóló 1997. évi XLV. törvény 1. számú mellékletének 11. és 25. sora az alábbiak szerint módosul:
Ezer forintban
Sor-szám			Az önkormányzat neve			Az igény megnevezése	A beruházás összes költsége	Ebből	Az igényelt támogatás éves ütemezése
önkorm.saját forrása	igényelt támogatás	1997	1998	1999	2000
11.			Cegléd			Toldy Ferenc Kórház új diagnosztikai szárny építése, főépület rekonstrukciója	1 677 400	100 000	1 577 400	60 000	400 000	522 400	595 000
25.			Győr-Moson-Sopron Megyei Önkormányzat			Petz Aladár Megyei Kórház rekonstrukciója (II. belosztály, haematológia, fül-orr-gége, pulmonológiai osztály; izotóp-diagnosztikai labor, baleseti állomás)	860 000	0	860 000	120 000	350 000	390 000	0
4. A helyi önkormányzatok 1998. évi új címzett támogatásáról szóló 1998. évi V. törvény 1. számú mellékletének 70. és 99. sora az alábbiak szerint módosul:
Ezer forintban
Sor-szám			Az önkormányzat neve			Az igény megnevezése	A beruházás összes költsége	Ebből	Az igényelt támogatás éves ütemezése
önkorm.saját forrása	igényelt támogatás	1998	1999	2000	2001
70.			Nógrád megye			Madzsar József Kórháznak az intézmény 1998. évi - adósságkezeléssel összefüggő - struktúraátalakítása miatt 1999-ben módosított szakmai-műszaki tartalmú rekonstrukciója (főépület, gyermekosztály, rendelő, konyha, pathológia, közmű)	3 689 000	0	3 689 000	91 000	550 000	1 948 000	1 100 000
99.			Szeged			Városi Kórház rekonstrukciója (műtőklíma, 200 ágyas pavilon tetőtér-beépítése, hotelszárny komfortosítása, szakorvosi rendelő rekonstrukciója)	1 000 000	341 000	659 000	94 000	220 000	345 000	0

[LÁBJEGYZET_1] A törvényt az Országgyűlés az 1999. június 15-ei ülésnapján fogadta el.